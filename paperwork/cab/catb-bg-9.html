<!DOCTYPE HTML PUBLIC "-//W3C//DTD HTML 3.2 Final//EN">
<HTML>
<HEAD>
 <META HTTP-EQUIV="Content-Type" content="text/html;charset=windows-1251">
 <META NAME="GENERATOR" CONTENT="SGML-Tools 1.0.9">
 <TITLE>Катедралата и базарът: Необходими предварителни условия за базарния стил</TITLE>
 <LINK HREF="catb-bg-10.html" REL=next>
 <LINK HREF="catb-bg-8.html" REL=previous>
 <LINK HREF="catb-bg.html#toc9" REL=contents>
</HEAD>
<BODY>
<A HREF="catb-bg-10.html">Следваща страница</A>
<A HREF="catb-bg-8.html">Предишна страница</A>
<A HREF="catb-bg.html#toc9">Съдържание</A>
<HR>
<H2><A NAME="s9">9. Необходими предварителни условия за базарния стил</A></H2>

<P>Хората, които първи прегледаха и изпитаха този документ постоянно
повдигаха въпроси относно предварителните условия за успешна разработка
в базарен стил, включително както по отношение на квалификациите на
лидера на проекта, така и състоянието на кода, когато стане публично
достъпен, и лидерът започне да се опитва да изгражда общност от
съразработчици.
<P>Съвсем ясно е, че човек не може да започне да кодира още от самото
начало в базарен стил 
<A HREF="catb-bg-15.html#[IN]">[IN]</A>. Така може да се
тества, да се отстраняват грешки и да се подобрява кода, но би било
много трудно са се <EM>начене</EM> проект в базарен стил. Линус не се и
опита го стори. Нито пък аз. Вашата зараждаща се общност от
разработчици има нужда от нещо, което може да се стартира и да се
изпитва; нещо, с което да може да си играе.
<P>Когато наченете изграждането на една общност, това, което трябва да
можете да предложите, е <EM>правдиво обещание</EM>. Няма нужда
програмата ви да работи особено добре. Може да е незряла, пълна с
грешки, недовършена, да е зле документирана. Това, в което тя не трябва
да се проваля е а) да тръгне, и б) да убеди потенциалните разработчици,
че може да се развие до нещо наистина хубаво в едно обозримо
бъдеще.
<P>Както Linux, така и fetchmail станаха обществено достояние, когато
вече имаха силен и привлекателен основен дизайн. Мнозина, мислещи за
базарния модел, както го представих тук, съвсем вярно определят това за
критично, а след това скачат на заключението, че е необходимо лидерът
на проекта да проявява интуиция в дизайна и ум.
<P>Но Линус се сдоби с дизайна си от Unix. Аз взех моя от
предшественика му -- popclient (въпреки че по-късно той се промени
много, дори повече от Linux, ако говорим пропорционално). И така,
трябва ли наистина лидерът/координаторът на едно начинание в базарен
стил да има изключителен дизайнерски талант, или може да мине,
възползвайки се от таланта на други?
<P>Според мен не е чак толкова важно координаторът да може да измисля
изключителни, блестящи дизайни; напротив -- от критична важност е той
да може да <EM>разпознава добрите идеи в дизайна от други
хора</EM>.
<P>Проектите на Linux и fetchmail са доказателство за това. Линус,
въпреки че не е (както казахме по-горе) изключително оригинален
дизайнер, показва невероятно умение да разпознава добрия дизайн и да го
интегрира в ядрото на Linux. А и аз вече описах как единствената
най-мощна идея в дизайна на fetchmail (SMTP пренасочването) дойде от
друг човек.
<P>Първите читатели на този документ ми направиха комплимент, като
предполагаха, че съм склонен да подценявам оригиналността на дизайна в
базарните проекти, защото самият аз го умея, и го приемам за даденост.
Може и да има нещо вярно в това -- дизайнът (за разлика от кодирането
или отстраняването на грешки), определено е най-силната ми черта.
<P>Проблемът да си умен и оригинален в софтуерния дизайн обаче се
състои в това, че се превръща в навик -- започваш да правиш нещата
готини и сложни, когато трябва да са прости и смислени. Провалял съм
проекти по тази причина, но все пак се предпазих от това с
fetchmail.
<P>И така, смятам, че проектът fetchmail имаше успех, отчасти защото
ограничих склонността си да се правя на умен; това е довод (поне) срещу
оригиналността в дизайна при успешните базарни проекти. Вземете
например Linux. Да предположим, че Линус се беше опитвал да изтегли
фундаментални нововъведения в дизайна на операционната система по време
на разработката; дали въобще получилото се в резултат ядро щеше да бъде
така стабилно и успешно като това, което имаме?
<P>Разбира се, необходимо е едно основно ниво умения за дизайн и
кодиране, но смятам, че почти всеки, който сериозно се замисля да
стартира такова базарно начинание, ще да е над този минимум. Вътрешният
пазар на репутацията в обществото на отворения код упражнява едва
доловим натиск върху хората да не начеват разработка, която не са
компетентни да следват. Засега това като че ли работи доста добре.
<P>Има и едно друго умение, което обикновено не се свързва с
разработката на софтуер, а аз мисля, че е също толкова важно за
базарните проекти, колкото и разумът в дизайна, а дори и по-важно. Един
координатор или лидер на базарен проект трябва да умее да общува с
хората.
<P>Това би трябвало да е очевидно. За да се създаде общност от
разработчици, трябва да привличаш хора, да ги заинтригуваш с това,
което правиш, и да бъдат доволни от количеството работа, която вършат.
Техническото бръщолевене има още много хляб да яде, докато го постигне,
но това далеч не е всичко. Има значение и личността, която
проявяваш.
<P>Неслучайно Линус е готин пич, който кара хората да го харесват и да
искат да му помогнат. Неслучайно аз съм енергичен екстроверт, който
обича да работи с много хора, и притежава някои от характерните черти и
инстинктите на неизявен комик. За да сработи базарният модел, от огромна
помощ би било ако можете поне мъничко да очаровате хората.
<HR>
<A HREF="catb-bg-10.html">Следваща страница</A>
<A HREF="catb-bg-8.html">Предишна страница</A>
<A HREF="catb-bg.html#toc9">Съдържание</A>
</BODY>
</HTML>
