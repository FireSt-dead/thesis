<!DOCTYPE HTML PUBLIC "-//W3C//DTD HTML 3.2 Final//EN">
<HTML>
<HEAD>
 <META HTTP-EQUIV="Content-Type" content="text/html;charset=windows-1251">
 <META NAME="GENERATOR" CONTENT="SGML-Tools 1.0.9">
 <TITLE>Катедралата и базарът: Колко е важно да имаш потребители</TITLE>
 <LINK HREF="catb-bg-4.html" REL=next>
 <LINK HREF="catb-bg-2.html" REL=previous>
 <LINK HREF="catb-bg.html#toc3" REL=contents>
</HEAD>
<BODY>
<A HREF="catb-bg-4.html">Следваща страница</A>
<A HREF="catb-bg-2.html">Предишна страница</A>
<A HREF="catb-bg.html#toc3">Съдържание</A>
<HR>
<H2><A NAME="s3">3. Колко е важно да имаш потребители</A></H2>

<P>И така, аз наследих popclient. по-важното е обаче, че наследих и
потребителската му база. Прекрасно е да имаш потребители -- при това не
само защото те са олицетворението на нужда, която да задоволяваш, не
само защото правиш нещо добро. Обработени по подходящ начин, те могат
да се превърнат в съразработчици.
<P>Друга от силните страни на Unix традицията, която Linux развива до
крайност е, че много от самите потребители също са хакери. Понеже
изходния код е достъпен, те могат да бъдат <EM>ефективни хакери</EM>, а
това е много полезно за скъсяване времето за отстраняване на грешки.
Ако се окуражат малко, потребителите ви ще откриват проблеми, ще
предлагат поправки и ще ви помагат да подобрявате кода много по-бързо,
отколкото бихте се справили сами.
<P>
<BLOCKQUOTE>
<EM>6. Да се отнасяте към потребителите си като към
съразработчици е най-безпроблемният начин бързо да усъвършенствате кода
и да направите отстраняването на грешки по-ефективно.</EM>
</BLOCKQUOTE>
<P>Лесно е да се подцени мощта на този ефект. Всъщност всички ние от
обществото на отворения код драстично подценявахме колко добре би се
мащабирал по-големият брой потребители относно сложността на системата,
докато Линус Торвалдс не ни показа обратното.
<P>Всъщност най-умното и значително нещо, което Линус направи беше не
толкова конструирането на самото ядро на Linux, колкото изнамирането на
модела за разработка на Linux. Веднъж, когато в негово присъствие
изразих това мнение, той се усмихна, и тихо повтори нещо, което е
казвал много пъти: "Всъщност аз съм един доста мързелив тип, и обичам
да получавам заслуги за неща, които са свършили други хора". Мързелив
като лисица. Или както Робърт Хайнлайн беше описал един от своите герои
-- "прекалено мързелив, за да не сполучи".
<P>Погледнато в ретроспекция, в разработката на библиотеката GNU Emacs
Lisp и на архивите с Lisp код може да се види прецедент за методите и
успеха на Linux. Обратно на "катедралния" стил на изграждане на С
ядрото на Emacs и повечето други FSF инструменти, еволюцията на
кодовата база на Lisp беше съвсем плавна и направлявана най-вече от
потребителите. Идеите и прототипните предложения често бяха
пренаписвани по три-четири пъти, преди да стигнат до стабилна крайна
форма. А свободно формираните сътрудничества в стил Linux през
Интернет бяха доста чести.
<P>И наистина, моята собствена най-успешна разработка преди fetchmail
вероятно е режимът VC на Emacs, разработка в стил Linux между мен и още
трима души, само един от които (Ричард Столман, автор на Emacs и
създател на 
<A HREF="http://www.fsf.org">Free Software Foundation</A>) бях срещал до този момент. Това беше фронт-енд на SCCS,
RCS а по-късно и на CVS от Emacs, който предлагаше операции по контрол
на версиите с "едно докосване". Разви се от малкия и необмислен
sccs.el режим, написан от някой друг. А разработката на VC имаше успех,
защото за разлика от самия Emacs, Lisp кода му можеше много бързо да
преминава през етапите на пускане/тестване/подобрения.
<HR>
<A HREF="catb-bg-4.html">Следваща страница</A>
<A HREF="catb-bg-2.html">Предишна страница</A>
<A HREF="catb-bg.html#toc3">Съдържание</A>
</BODY>
</HTML>
